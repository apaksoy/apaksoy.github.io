---
layout: post
title: "XU100 ve XTUMY şirketlerinin toplulaştırılmış 2Ç23 sonuçları"
related_image: /assets/2023-08-27-XU100-XTUMY-20232C/Change-np-XU100-XTUMY.png
categories: hisse
---
Tüketici fiyatları 2Ç23'te yıldan yıla (y-y) %40 yükselirken[^TUFE], BIST 100 (XU100) ve BIST TÜM-100 (XTUMY) endeksindeki şirketlerin 2Ç23 tarihi (nominal) net karları, aşağıdaki şekilde de görüldüğü gibi, yılda yıla (y-y) sırasıyla %58 ve %82 artmış.[^TOPLUKAR] Bu durum karlarda önceki çeyreğe göre (1Ç23'e) kayda değer bir toparlanmaya işaret ediyor. Bu endekslerdeki şirketlerin önceki çeyrek toplulaştırılmış sonuçlarına dair analizimi "[XU100 ve XTUMY şirketlerinin toplulaştırılmış 1Ç23 sonuçları](/hisse/2023/05/18/XU100-XTUMY-20231C.html
)" başlıklı yazımdan okuyabilirsiniz.

<br/>
[![XU100 VE XTUMY şirketlerinin çeyreksel karlarının yıldan yıla artışlarının çizgeleri.](/assets/2023-08-27-XU100-XTUMY-20232C/Change-np-XU100-XTUMY.png){:width="500px"}](/assets/2023-08-27-XU100-XTUMY-20232C/Change-np-XU100-XTUMY.png)
<br/>

XU100 ve XTUMY şirketlerinin çeyreksel ortanca net kar marj oranları, aşağıdaki şekilde de görüldüğü gibi, y-y sırasıyla 1,4 ve 1,3 puanlık artışla %16,5 ve %14,6 olmuş. Bu oranlar Türkiye'de hiperenflasyonun başladığı 4Ç21'den bu yana gerçekleşen ortanca çeyreksel net kar marj oranlarına yakın seviyelerde ve ilgili 2010-2020 dönemi ortalamalarının epey üzerinde.

<br/>
[![XU100 VE XTUMY şirketlerinin ortanca çeyreksel net kar marjlarının çizgeleri.](/assets/2023-08-27-XU100-XTUMY-20232C/Ratios-np-XU100-XTUMY-quarterly.png){:width="500px"}](/assets/2023-08-27-XU100-XTUMY-20232C/Ratios-np-XU100-XTUMY-quarterly.png)
<br/>

Diğer yandan 2010-2020 döneminde yıllık enflasyonun ortalamasının yaklaşık %10 olduğunu ve 2Ç23 net kar marj oranlarının tarihi finansallardan hesapladığımı hatırlatayım. Ancak enflasyon muhasebesi uygulansa bile 2Ç23 ortanca net kar marj oranının 2010-2020 ortanca oranlarının kayda değer ölçüde üzerinde gerçekleştiğinin gözlemleneceğini tahmin ediyorum.

### Satışlar
Ortanca ciro artışı, aşağıdaki şekilde de gösterildiği gibi, 2Ç23'te XU100 ve XTUMY şirketlerinde sırasıyla %47 ve %53 olmuş. Yıldan yıla satışlardaki (cirolardaki) artışlar enflasyondaki düşüşe paralel olarak 1Ç23'e göre yavaşlamış. Ciro artışlarıyla enflasyon arasındaki makas da, 1Ç23'de olduğu gibi, 2021 ve 2022'ye göre düşük kalmaya devam etmiş. 

<br/>
[![XU100 ve XTUMY şirketlerinin çeyreksel satış gelirlerinin ortanca yıldan yıla artışlarının çizgeleri.](/assets/2023-08-27-XU100-XTUMY-20232C/Change-sales-XU100-XTUMY.png){:width="500px"}](/assets/2023-08-27-XU100-XTUMY-20232C/Change-sales-XU100-XTUMY.png)
<br/>
### Esas faaliyet kar marj oranları
Net karlar marj oranlarında 1Ç23'e göre toparlanma büyük ölçüde esas faaliyet kar marj oranlarındaki, enflasyondaki ve ciro artışlarındaki ç-ç yavaşlamaya rağmen, ç-ç ciddi yükselişten (bkz aşağıdaki şekil) kaynaklanmış. Yine de XU100 ve XTUMY şirketlerinin ortanca esas faaliyet kar marj oranları y-y sırasıyla 2,8 puan ve 0,4 puan daralarak %17,4 ve %14,6 olmuş. 4Ç21'den itibaren gerçekleşen ortanca oranlara yakın olan bu oranlar 2010-2020 dönemi oranlarının ilgili ortalamalarının oldukça üzerinde ancak, tarihi finansallardan hesapladığım için, tahminen gerçekte[^GERCEK] 2010-2020 dönemi oranlarının ilgili ortalamalarının ancak biraz üzerinde.

<br/>
[![XU100 VE XTUMY şirketlerinin ortanca çeyreksel esas faaliyet kar marjlarının çizgeleri.](/assets/2023-08-27-XU100-XTUMY-20232C/Ratios-op-XU100-XTUMY-quarterly.png){:width="500px"}](/assets/2023-08-27-XU100-XTUMY-20232C/Ratios-op-XU100-XTUMY-quarterly.png)
<br/>

2Ç23'te hem y-y ciro artışlarının hem de, aşağıdaki çizgede gösterildiği gibi, birden çok çeşit enflasyon göstergesinin y-y ve ç-ç yavaşlamasına rağmen faaliyet kar marjlarında gerçekleşen bu toparlanma şirketlerin hammadde maliyetlerindeki değişimleri bir ölçüde temsil eden Yİ-ÜFE'deki artışların TÜFE'deki artışların gerisinde kalmış olmasıyla belki kısmen açıklanabilir.
<br/><br/>
<div style="display: flex; justify-content: center;">
  <a href="/assets/2023-08-27-XU100-XTUMY-20232C/Inflation yoy quarterly average.png">
    <img src="/assets/2023-08-27-XU100-XTUMY-20232C/Inflation yoy quarterly average.png" 
    alt="Yıldan yıla çeyreksel ortalama enflasyon oranları."     
    width="375" style="margin-right: 20px;" />
  </a>
  <a href="/assets/2023-08-27-XU100-XTUMY-20232C/Inflation qoq quarterly average.png">
    <img src="/assets/2023-08-27-XU100-XTUMY-20232C/Inflation qoq quarterly average.png"
    alt="Çeyrekten çeyreğe çeyreksel ortalama enflasyon oranları."     
    width="375" />
  </a>
</div>
### F/K çarpanları
Hisse fiyatlarının son birkaç ayda ciddi yükselmesiyle 12 aylık tarihi geçmiş karlardan hesapladığım XU100 ve XTUMY ortanca F/K'ları, aşağıdaki çizgeden de görülebileceği gibi, 11,1x ve 14,0x'a çıkmış (pahalanmış). Ancak enflasyon ve kurların artışının Haziran 2023'den başlayarak yeniden ciddi hızlanmasının karlarda sebep olacağı artışlar 2Ç23 sonuçlarına bile ancak kısmen yansımış olduğu için bu çarpanlar ilgili yakın geçmiş dönem ortalamalarıyla bile pek karşılaştırılabilir değiller. Bu çarpanları 4Ç21 öncesi dönemler için gözlemlenen çarpanlarla karşılaştırmak da enflasyon muhasebesinin eksikliği ve Türk şirketlerinin sermaye maliyetlerinde son yıllarda yaşanan ciddi artışlar nedeniyle pek doğru değil.

<br/>
[![XU100 ve XTUMY hisselerinin önceki 12 aylık tarihi kar bazlı ortanca fiyat/kazanç çarpanları.](/assets/2023-08-27-XU100-XTUMY-20232C/PE-XU100-XTUMY.png){:width="500px"}](/assets/2023-08-27-XU100-XTUMY-20232C/PE-XU100-XTUMY.png)
<br/>

### Yöntem notları
1. Herhangi bir şirket grubunun yıldan yıla net kar değişimini, diğer yöntemler bazı durumlarda pek sağlıklı sonuç vermediği için, kendi tasarladığım şu yöntemle hesaplıyorum:<br/> <br/>
```
(dönemin ciro artış oranlarının ortancası + 1) 
  × (dönemin ortanca net kar marj oranı / önceki dönemin ortanca net kar marj oranı) - 1
```
1. Finans dışı şirketlerin ve aracı kurumlar [TMS İlke Kararı 2019-1](https://www.kgk.gov.tr/DynamicContentDetail/5292/TMS/TFRSlerin-Uygulanmasına-Yönelik-İlke-Kararları) formatında mali tablo açıklıyor. Bu formatta mali tablo açıklayanların esas faaliyet karlarını, özkaynak yöntemli iştirak karlarından ve diğer gelir ve giderlerden arındırarak dikkate alıyorum. Aracı kurumlarda satış gelirleri yerine brüt karı kullanıyorum.

1. Ciro için bankalarda BDDK konsolide brüt faiz geliriyle brüt komisyon geliri toplamını, sigortalarda brüt teknik gelirler toplamını, finansal kiralama ve faktoring (FKK) şirketlerinde esas faaliyet gelirlerini; esas faaliyet karı için bankalarda net faaliyet karını, sigortalarda genel teknik bölüm dengesini, FKK şirketlerinde net faaliyet karını kullanıyorum.

1. Negatif önceki 12 aylık kar durumunda ilgili F/K’yı otomatikman yüksek bir rakam (999) varsayıyorum ki ilgili tarih için doğru sıralanmış F/K’ların ortancası bulunmuş olsun.

1. Ham verileri [EquityRT’den](https://equityrt.com/) (ücretli) çekmek için Excel’i, hesaplar ve çizgeler için yine Excel'i ya da Python’ın pandas ve Matplotlib kütüphanelerini kullanıyorum.

### Dipnotlar
[^TUFE]: Çeyreksel ortalama TÜİK TÜFE

[^TOPLUKAR]: Bu yazıda herhangi bir grup şirket için net karlar "şu kadar artmış ya da azalmış" söylemi o gruptaki şirketlerin net karlarının toplamındaki değişime değil, bir numaralı yöntem notunda belirtilen yöntemle hesaplanmış değişime işaret ediyor. Bu söylem belirtilen gruptaki şirketlerin yaklaşık yarısının net karlarının belirtilen orandan daha iyi, diğerlerinin daha kötü değiştiği anlamına geliyor.

    Belirtilen yöntem ilgili dönemlerde ciro değişimi ciro değişimleri içinde, net kar marjları da net kar marjları içinde, ortanca noktada olan şirketlere dayalı olarak net kar değişimini hesaplıyor. İlgili değişkenlerin değişimlerinin dağılımının çok dengesiz olmadığı ve eleman sayısı çok az olmayan gruplarda, kar gibi artı veya eksi olabilen gelir tablosu kalemlerinin grup olarak değişimi için bu yöntemin, alternatifleriyle karşılaştırıldığında (toplamların değişim oranı, değişim oranlarının ortalaması ya da ortancası, vb.), grubun merkezini temsilen genellikle en az yanlış yönlendirici sonucu verdiği kanısındayım. 

[^GERCEK]: Gerçek derken enflasyon muhasebesi uygulanmış, ve tercihen [TÜFE yerine mümkün olsaydı GSYH deflatörünü yansıtan](https://twitter.com/curiosus137/status/1648706653565460487?s=61&t=s63PF7WTWkl0e6fFxJivZw) bir aylık fiyat endeks serisinin baz alındığı, mali tablolardaki rakamları kastediyorum. Enflasyon muhasebesinin mali tablolara etkileri için sırayla "[Bankaların 2022 ve 2021 mali tablolarına enflasyon muhasebesi uygulanması](/hisse/2023/04/14/bankalar-enflasyon-muhasebesi.html)" ve "[Banka harici BIST-50 şirketlerinin 2022 ve 2021 mali tablolarına enflasyon muhasebesi uygulanması](/hisse/2023/04/18/banka-disi-enflasyon-muhasebesi.html)" yazılarımı okumanızı öneririm.