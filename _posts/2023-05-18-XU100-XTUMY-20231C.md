---
layout: post
title: "XU100 ve XTUMY şirketlerinin toplulaştırılmış 1Ç23 sonuçları"
related_image: /assets/2023-05-18-XU100-XTUMY-20231C/Change-np-XU100-XTUMY.png
categories: hisse
---
%54'lük yıllık enflasyona rağmen (TÜFE)[^TUFE], BIST 100 (XU100) ve BIST TÜM-100 (XTUMY) endeksindeki şirketlerin 1Ç23 net karları, aşağıdaki şekilde de görüldüğü gibi, sırasıyla yıllık %8 ve %4 azalmış[^TOPLUKAR]. Bu endekslerdeki şirketlerin önceki çeyrek (4Ç22) toplulaştırılmış sonuçlarını [şu tıvit zincirinden](https://twitter.com/curiosus137/status/1636651634527723525?s=61&t=xz0eTA_OlH-y_4X4SF0aGg) okuyabilirsiniz.

<br/>
[![XU100 VE XTUMY şirketlerinin çeyreksel karlarının ortanca yıllık artışlarının çizgeleri.](/assets/2023-05-18-XU100-XTUMY-20231C/Change-np-XU100-XTUMY.png){:width="500px"}](/assets/2023-05-18-XU100-XTUMY-20231C/Change-np-XU100-XTUMY.png)
<br/>

XU100 ve XTUMY şirketlerinin çeyreksel ortanca net kar marjları, aşağıdaki şekilde de görüldüğü gibi, yıllık sırasıyla 6,6 ve 5,3 puanlık düşüşle %8,7 ve %6,8 olmuş. Bu net kar marjları ilgili endeks şirketlerinin 2010-2020 dönemindeki ortalama çeyreksel net kar marjlarının hala önemli ölçüde üzerinde. Ancak bahsi geçen yıllarda yıllık enflasyon ortalaması yaklaşık %10'ken, 1Ç23 net kar marjlarını enflasyon muhasebesi uygulanmamış ("tarihi") finansallardan hesaplıyorum. Bu nedenle 1Ç23 net kar marjları gerçekte,[^YAZILAR] tarihi ortalamaların, muhtemelen ancak hafif üzerinde.

<br/>
[![XU100 VE XTUMY şirketlerinin ortanca çeyreksel net kar marjlarının çizgeleri.](/assets/2023-05-18-XU100-XTUMY-20231C/Ratios-np-XU100-XTUMY-quarterly.png){:width="500px"}](/assets/2023-05-18-XU100-XTUMY-20231C/Ratios-np-XU100-XTUMY-quarterly.png)
<br/>
### Satışlar
Net karlardaki düşüş, cirolarda, %54'lük enflasyonun üzerinde artışa rağmen gerçekleşmiş. Ciro artışlarıyla enflasyon arasındaki makas da daralmış: ortanca ciro artışı, aşağıdaki şekilde de gösterildiği gibi, XU100 ve XTUMY şirketlerinde sırasıyla %62 ve %71 olmuş.

<br/>
[![XU100 ve XTUMY şirketlerinin çeyreksel satış gelirlerinin ortanca yıllık artışlarının çizgeleri.](/assets/2023-05-18-XU100-XTUMY-20231C/Change-sales-XU100-XTUMY.png){:width="500px"}](/assets/2023-05-18-XU100-XTUMY-20231C/Change-sales-XU100-XTUMY.png)
<br/>
### Esas faaliyet karları
Net karlardaki düşüş esas faaliyet kar marjlarındaki düşüşten kaynaklanmış. XU100 ve XTUMY şirketlerinin ortanca esas faaliyet kar marjları yıllık sırasıyla 8,2 puan ve 5,2 puan inerek, aşağıdaki şekilde de görülebileceği gibi, %12,3 ve %9,8 olmuş. 2010-2020 dönemi ortanca esas faaliyet kar marjlarının üzerindeki bu marjlar, tarihi finansallardan hesapladığım için, gerçekte ilgili uzun yıllar ortalamalarıyla muhtelemelen kabaca aynı seviyede.

<br/>
[![XU100 VE XTUMY şirketlerinin ortanca çeyreksel esas faaliyet kar marjlarının çizgeleri.](/assets/2023-05-18-XU100-XTUMY-20231C/Ratios-op-XU100-XTUMY-quarterly.png){:width="500px"}](/assets/2023-05-18-XU100-XTUMY-20231C/Ratios-op-XU100-XTUMY-quarterly.png)
<br/>
### F/K çarpanları
Hem hisse fiyatlarının hem de karların düşmesiyle önceki 12 aylık tarihi karlardan hesaplanan XU100 ve XTUMY ortanca F/K'ları Mart 2023 sonundan bugüne (17 Mayıs 2023) hafif düşerek sırasıyla 7,3x ve 8,9x seviyelerine gelmiş. Ancak 1Ç23 itibariyle önceki 12 aylık toplulaştırılmış gerçek karların[^GERCEK] tarihi karlardan %20, hatta %30, daha düşük gerçekleşmiş olması muhtemel gözüktüğünden ve Türk şirketlerinin sermaye maliyetleri 2018-2021 dönemine göre bile tahminen ciddi arttığından bu F/K çarpanlarına ihtiyatlı yaklaşmak gerekiyor.

<br/>
[![XU100 ve XTUMY hisselerinin önceki 12 aylık tarihi kar bazlı ortanca fiyat/kazanç çarpanları.](/assets/2023-05-18-XU100-XTUMY-20231C/PE-XU100-XTUMY.png){:width="500px"}](/assets/2023-05-18-XU100-XTUMY-20231C/PE-XU100-XTUMY.png)
<br/>

### Yöntem notları
1. Yıllık çeyreksel (toplulaştırılmış) net kar artışlarını, diğer yöntemler bazı durumlarda pek sağlıklı sonuç vermediği için, şöyle hesaplıyorum: (dönem ciro artış oranlarının ortancası  + 1) × (dönem ortanca net kar marjı / önceki dönem ortanca net kar marjı) - 1.

1. Şirketlerden [TMS İlke Kararı 2019-1](https://www.kgk.gov.tr/DynamicContentDetail/5292/TMS/TFRSlerin-Uygulanmasına-Yönelik-İlke-Kararları) formatında mali tablo açıklayanların esas faaliyet karlarnı, özkaynak yöntemli iştirak karlarından ve diğer gelir ve giderlerden arındırılarak dikkate alıyorum.

1. Ciro için bankalarda BDDK konsolide brüt faiz geliriyle brüt komisyon geliri toplamını, sigortalarda brüt teknik gelirler toplamını; esas faaliyet karında bankalarda BDDK konsolide net faaliyet karını, sigortalarda genel teknik bölüm dengesini kullanıyorum.

1. Negatif önceki 12 aylık kar durumunda ilgili F/K’yı otomatikman yüksek bir rakam (999) varsayıyorum ki ilgili tarih için doğru sıralanmış F/K’ların ortancası bulunmuş olsun.

1. Ham verileri [EquityRT’den](https://equityrt.com/) (ücretli) çekmek için Excel’i, hesaplar ve çizgeler için Python’ın pandas ve Matplotlib kütüphanelerini kullanıyorum.


### Dipnotlar
[^TUFE]: TÜİK

[^TOPLUKAR]: Herhangi bir grup için net karlar "şu kadar artmış ya da azalmış" dediğimde o gruptaki şirketlerin toplam net karlarındaki değişimi değil, 1. Yöntem Notu'nda belirtilen formülle hesaplanmış değişimi kastediyorum. Belirtilen formül ciro değişimi cirolar içinde, net kar marjları da ilgili dönemlerdeki net kar marjları içinde, ortanca noktada olan şirketlerin birleşik net kar değişimini hesaplıyor.

    Yarattığım bu formülün, eleman sayısı çok az olmayan gruplarda kar değişimi gibi değişkenler için alternatiflerine göre (toplamların değişimi, değişimlerin ortalaması ya da ortancası, vb.) ve ilgili değişkenin dağılımın çok dengesiz olmadığı durumlarda, istatistiki merkeze yönelik genellikle en az yanlış yönlendirici sonucu verdiğini tahmin ediyorum. Kısaca, belirtilen gruptaki şirketlerin yaklaşık yarısının net karlarının belirtilen orandan daha iyi, diğer yarısının da daha kötü değişime uğradığını düşünebilirsiniz.

[^YAZILAR]: Enflasyon muhasebesinin mali tablolara etkileri için bkz "[Banka harici BIST-50 şirketlerinin 2022 ve 2021 mali tablolarına enflasyon muhasebesi uygulanması](/hisse/2023/04/18/banka-disi-enflasyon-muhasebesi.html)" ve "[Bankaların 2022 ve 2021 mali tablolarına enflasyon muhasebesi uygulanması](/hisse/2023/04/14/bankalar-enflasyon-muhasebesi.html)" başlıklı yazılarım.

[^GERCEK]: Enflasyon muhasebesi uygulanmış, ve TÜFE yerine tercihen GSYH deflatörüne daha yakın bir aylık fiyat endeks serisinin baz alındığı, mali tablolardaki rakamları kastediyorum.