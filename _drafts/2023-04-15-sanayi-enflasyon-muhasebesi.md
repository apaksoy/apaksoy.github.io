---
layout: post
title: "Banka harici BIST-50 şirketlerinin 2022 ve 2021 mali tablolarına enflasyon muhasebesi uygulanması"
related_image: /assets/2023-04-15-sanayi-enflasyon-muhasebesi/2022-2021-diger-kar.png
categories: hisse
---
Hissesi BIST-50’de yer alıp sanayi, ticaret veya finans dışı hizmet sektörlerinde faal 28 şirketin finansallarına TÜFE bazlı enflasyon muhasebesi uygulandığında, sene sonu TL’si cinsinden 2022 net karları (“Düzenlenmiş”), bilinen net karlarından (“Tarihi”) aşağıdaki tabloda gösterildiği gibi %21 az çıkıyor. Bu şirketler arasında 2022 düzenlenmiş net karı cirosuna oranla tarihisine göre en çok düşenin Koza Altın (KOZAL) (4,0 milyar TL’den eksi 2,1 milyar TL’ye), en çok artanınsa Türk Telekom (TTKOM) olduğunu (4,1 milyar TL’den 11,6 milyar TL’ye) görüyoruz.

<br/>
[![Şirketlerin 2022 tarihi ve düzenlenmiş net karları ve net kar marjları.](/assets/2023-04-15-sanayi-enflasyon-muhasebesi/2022-kar-ve-marj.png){:height="350px"}](/assets/2023-04-15-sanayi-enflasyon-muhasebesi/2022-kar-ve-marj.png)
<br/>

Aynı şirketlerin 2021 mali tablolarına enflasyon muhasebesi uygulandığında 2021 sonu TL’si cinsinden net karlarının tarihilerden %11 düşük olduğuysa alttaki tablodan görülebilir. 2021’de de ciroya oranla net karı en kötü etkilenen Koza Altın, en olumlu etkilenen Türk Telekom.

<br/>
[![Şirketlerin 2021 tarihi ve düzenlenmiş net karları ve net kar marjları.](/assets/2023-04-15-sanayi-enflasyon-muhasebesi/2021-kar-ve-marj.png){:height="350px"}](/assets/2023-04-15-sanayi-enflasyon-muhasebesi/2021-kar-ve-marj.png)
<br/>

Borsa İstanbul’da işlem gören bankaların mali tablolarına TÜFE bazlı enflasyon muhasebesi uygulandığında sene sonu TL’si cinsinden 2022 net karları toplamının tarihlilere göre %92 daha düşük çıktığını "[Banka harici BIST-50 şirketlerinin 2022 ve 2021 mali tablolarına enflasyon muhasebesi uygulanması](/hisse/2023/04/14/bankalar-enflasyon-muhasebesi.html)" başlıklı yazımda açıklamıştım. Mezkur yazıda aynı bankaların 63 milyar TL'lik 2021 toplam net karlarının enflasyon muhasebesi uygulandığında sene sonu TL'si cinsinden 48 milyar TL'lik zarara dönüştüğünü belirtmiştim.
#### Satış gelirleri
Finans dışı 28 şirketin 2022 ve 2021 ciroları aşağıdaki tablodan görülebileceği gibi tarihilere göre, sırasıyla, %18 ve %23 (ortancalar) daha yüksek çıkıyor. Düzenlenmiş ciroların tarihilerden oransal farkı şirketlerin çoğunda ilgili yılların ortanca fark oranlarına yakın.

<br/>
[![Şirketlerin 2022 ve 2021 tarihi ve düzenlenmiş satış gelirleri.](/assets/2023-04-15-sanayi-enflasyon-muhasebesi/2022-2021-ciro.png){:height="350px"}](/assets/2023-04-15-sanayi-enflasyon-muhasebesi/2022-2021-ciro.png)
#### Esas faaliyet karları
Bu 28 şirketin düzenlenmiş 2022 esas faaliyet karları aşağıdaki birinci tablodan görülebileceği gibi (EFK) tarihilere göre %34 düşük çıkarken, EFK marjları 5,7 puan inerek %7,2 oluyor. Şirketlerin 2021 için EFK'sı, aşağıdaki ikinci tabloda yer aldığı üzere, tarihilere göre %1 yüksek gözükürken, EFK marjları 2,9 puan azalışla %13,7 oluyor. Düzenlenmiş EFK'sı cirosuna oranla tarihisine göre 2022’de ve 2021’de en çok düşen sırasıyla eksi 18,2 puan ve eksi 7,8 puanla Aselsan (ASELS). EFK’sı ciroya oranla aynı yıllarda en az etkilenense sırasıyla eksi 0,5 puan ve eksi 0,3 puanla Aksa Enerji (AKSEN).
<br/><br/>
<div style="display: flex; justify-content: center;">
  <a href="/assets/2023-04-15-sanayi-enflasyon-muhasebesi/2022-EFK-ve-marj.png">
    <img src="/assets/2023-04-15-sanayi-enflasyon-muhasebesi/2022-EFK-ve-marj.png" 
    alt="Şirketlerin 2022 tarihi ve düzenlenmiş esas faaliyet karları ve marjları." 
    height="350" style="margin-right: 20px;" />
  </a>
  <a href="/assets/2023-04-15-sanayi-enflasyon-muhasebesi/2021-EFK-ve-marj.png">
    <img src="/assets/2023-04-15-sanayi-enflasyon-muhasebesi/2021-EFK-ve-marj.png" 
    alt="Şirketlerin 2021 tarihi ve düzenlenmiş esas faaliyet karları ve marjları."    
    height="350" />
  </a>
</div>
<br/><br/>
Enflasyon muhasebesiyle ciroların artmasına rağmen esas faaliyet karlarının inmesi, maliyetlerin daha çok değerlenmesinden. Bu da stokların ve ilgili duran varlıkların yeniden değerlemesiyle, sırasıyla, amortisman dışı maliyetlerin ve amortismanların hızlı artışından kaynaklanıyor.
#### Net parasal pozisyon karları
Esas faaliyet kar marjlarındaki düzeltmeden sonra buradaki şirketlerin net karlarını en çok etkileyen aşağıdaki iki tabloda gösterilmiş olan olan net parasal pozisyon karları. Buradaki şirketler 2022’de ve 2021’de cirolarına oranla, bankaların tersine, sırasıyla %3,4 ve %2,2 net parasal pozisyon karı elde etmiş. Hem 2022’de hem de 2021’de cirosuna oranla en çok net parasal pozisyon zararı çıkan şirket sırasıyla eksi %89,0 ve eksi %58,3’le KOZAL. Aynı yıllarda cirosuna oranla en çok net parasal pozisyon karı elde edense sırasıyla %27,5 ve %15,9’la TTKOM.
<br/><br/>
<div style="display: flex; justify-content: center;">
  <a href="/assets/2023-04-15-sanayi-enflasyon-muhasebesi/2022-NPP-kar-ve-marj.png">
    <img src="/assets/2023-04-15-sanayi-enflasyon-muhasebesi/2022-NPP-kar-ve-marj.png" 
    alt="Şirketlerin 2022 net parasal pozisyon karları ve marjları."     
    height="350" style="margin-right: 20px;" />
  </a>
  <a href="/assets/2023-04-15-sanayi-enflasyon-muhasebesi/2021-NPP-kar-ve-marj.png">
    <img src="/assets/2023-04-15-sanayi-enflasyon-muhasebesi/2021-NPP-kar-ve-marj.png"
    alt="Şirketlerin 2021 net parasal pozisyon karları ve marjları."     
    height="350" />
  </a>
</div>
#### Özkaynaklar
Şirketlerin düzenlenmiş özkaynaklarının tarihilerine göre 2022’de (ortanca) %25, 2021’de %18 yükseldiğini aşağıdaki tablodan görmek mümkün. Düzenlenmiş özkaynağı tarihisine göre 2022’de en çok ve en az artan sırasıyla şirket %126’la Migros (MGROS) ve %6’la KOZAL.

<br/>
[![Şirketlerin 2022 ve 2021 tarihi ve düzenlenmiş özkaynakları.](/assets/2023-04-15-sanayi-enflasyon-muhasebesi/2022-2021-ozkaynak.png){:height="350px"}](/assets/2023-04-15-sanayi-enflasyon-muhasebesi/2022-2021-ozkaynak.png)
#### Diğerleri
Toplulaştırılmış rakamlarda tekrar olmasın diye üstteki tablolara almadığım Koç (KCHOL) ve Sabancı’nın (SAHOL) 2022 düzenlenmiş net karları tarihilerden sırasıyla %30 ve %62 daha az. 
Koza Anadolu'nun (KOZAA) 2022 tarihi net karı artıyken, düzenlenmiş net karı KOZAL gibi eksi.
SAHOL’de farkın KCHOL'e göre daha yüksek olması karın daha büyük bir bölümünün banka iştirakinden gelmesinden.
<br/><br/>
<div style="display: flex; justify-content: center;">
  <a href="/assets/2023-04-15-sanayi-enflasyon-muhasebesi/2022-2021-diger-kar.png">
    <img src="/assets/2023-04-15-sanayi-enflasyon-muhasebesi/2022-2021-diger-kar.png" 
    alt="Şirketlerin 2022 net parasal pozisyon karları ve marjları."     
    height="145" style="margin-right: 20px;" />
  </a>
  <a href="/assets/2023-04-15-sanayi-enflasyon-muhasebesi/2022-2021-diger-ozkaynak.png">
    <img src="/assets/2023-04-15-sanayi-enflasyon-muhasebesi/2022-2021-diger-ozkaynak.png"
    alt="Şirketlerin 2021 net parasal pozisyon karları ve marjları."     
    height="145" />
  </a>
</div>
#### TÜFE yerine Yİ-ÜFE kullanılırsa
Enflasyon muhasebesini uygularken TÜFE yerine Yİ-ÜFE kullanılırsa aşağıdaki dört tablodan görülebileceği gibi tarihilerine göre 2022 sene sonu TL'si cinsinden düzenlenmiş cirolar %21 yüksek (TÜFE bazlı %18 yüksek), esas faaliyet karları %84 düşük (TÜFE bazlı %34 düşük), net karlar %35 düşük (TÜFE bazlı %21 düşük), özkaynaklar %54 yüksek (TÜFE bazlı %25 yüksek) çıkıyor.
<br/><br/>
<div style="display: flex; justify-content: center;">
  <a href="/assets/2023-04-15-sanayi-enflasyon-muhasebesi/2022-2021-YIUFE-ciro.png">
    <img src="/assets/2023-04-15-sanayi-enflasyon-muhasebesi/2022-2021-YIUFE-ciro.png" 
    alt="Şirketlerin tarihi ve Yİ-ÜFE bazlı enflasyon muhasebesi uygulandığında satış gelirleri."     
    height="250" style="margin-right: 15px;" />
  </a>
  <a href="/assets/2023-04-15-sanayi-enflasyon-muhasebesi/2022-2021-YIUFE-EFK.png">
    <img src="/assets/2023-04-15-sanayi-enflasyon-muhasebesi/2022-2021-YIUFE-EFK.png" 
    alt="Şirketlerin tarihi ve Yİ-ÜFE bazlı enflasyon muhasebesi uygulandığında esas faaliyet karları."     
    height="250" style="margin-right: 15px;" />
  </a>
  <a href="/assets/2023-04-15-sanayi-enflasyon-muhasebesi/2022-2021-YIUFE-kar.png">
    <img src="/assets/2023-04-15-sanayi-enflasyon-muhasebesi/2022-2021-YIUFE-kar.png" 
    alt="Şirketlerin tarihi ve Yİ-ÜFE bazlı enflasyon muhasebesi uygulandığında net karları."
    height="250" style="margin-right: 15px;" />
  </a>
  <a href="/assets/2023-04-15-sanayi-enflasyon-muhasebesi/2022-2021-YIUFE-ozkaynak.png">
    <img src="/assets/2023-04-15-sanayi-enflasyon-muhasebesi/2022-2021-YIUFE-ozkaynak.png"
    alt="Şirketlerin tarihi ve Yİ-ÜFE bazlı enflasyon muhasebesi uygulandığında özkaynakları."     
    height="250" />
  </a>
</div>
<br/>
### Model, kaynaklar ve yöntem notları
Yapısal nedenlerden dolayı kamuya açıklanmayan belli detaylar olmadan finansal olmayan şirketlere enflasyon muhasebesi uygulamak özellikle bankalara göre genellikle daha zor. Bu yüzden yukarıdaki tablolardaki enflasyon muhasebesi uygulanmış finansal kalemlerdeki muhtemel hata payları bazen çok düşük olmayıp, şirket bazında değişken. Ama tahminim hem toplu hem de şirket bazındaki rakamların yön ve büyüklük olarak fikir verebilecek ölçüde doğru olduğu.

Hepsi TMS İlke Kararı 2019-1 formatında mali tablo açıklıyor olan buradaki şirketler için enflasyon muhasebesi uygulanmış rakamları hesaplarken kullandığım (bankalar için olandan farklı) ve kendi geliştirdiğim Excel modelini [şu bağlantıdan](https://1drv.ms/x/s!An7xDJLejfMUjXjRvsYemCMNVppg?e=Wt9pBL) görebilirsiniz. Modeli tam anlayabilmek için iyi finansal muhasebe, enflasyon muhasebesi ve Excel bilginiz olması lazım.

Dosyayı internet üzerinden açmak ya da incelemek için herhangi bir İnternet tarayıcı (Chrome, Firefox, vb.) yeterli. Ama modeli çalıştırabilmek için Microsoft Windows ve Excel yüklü bilgisayarınıza indirmeniz ve EquityRT (ücretli) aboneliğinizin olması gerekiyor.

Modelin kendisi dşında bankaların mali tablolarına enflasyon muhasebesi uygulanması yazısında verdiğim [referansların ve yöntem notlarının](/hisse/2023/04/14/bankalar-enflasyon-muhasebesi.html#model-kaynaklar-ve-yöntem-notları) ilgili olanlarının hepsi buradaki model için de geçerli. Ancak şu notları da eklemekte fayda var:

1. Faaliyet, net parasal pozisyon ve net kar toplu (ortanca) değişimlerini, diğer yöntemler daha az sağlıklı sonuç verebildiği için, şöyle hesaplıyorum: (dönem ciro artış oranlarının ortancası  + 1) * (dönem ortanca marjı / önceki dönem ortanca marjı) - 1.

1. Parasal olmayan varlık ve kaynakların yeniden değerlemesini 2020’den değil de resmi enflasyon muhasebesi uygulamalarında olduğu gibi gerekirse 30 yıl önceden başlatsaydım parasal olmayan duran varlıkların yeniden değerlemelerinin şirketlerin hemen hepsinde daha yüksek çıkacağını ve bunun da: şirketlerin çoğunda i) düzenlenmiş maddi duran varlık değerleri ve amortisman giderlerinin tarihilerine göre ek 30 ile 50 puan arası daha yüksek çıkmasına ve bunun da düzenlenmiş net karların tarihilerine göre 5 ile 10 puan arası daha düşük çıkmasına ve ii) düzenlenmiş özkaynakların tarihilerine göre ek 20 ile 40 puan arası daha yüksek çıkmasına yol açacağını tahmin ediyorum.

1. BIST-50’de halen 7 banka var. Diğer 43’ü sanayi, ticaret veya finans dışı hizmet sektörlerinde olup TMS İlke Kararı 2019-1 formatında mali tablo açıklıyorsa da sadece 28’inin enflasyon muhasebesi uygulanmış sonuçları yukarıdaki toplu tablolarda var. Bunun nedeni 6 tanesinin mali tablolarının fonksiyonel para biriminin TL olmaması (ENKAI, EREGL, KORDS, PGSUS, TAVHL, THYAO), 2 tanesinin 2020 sonrası halka açılma nedeniyle yakın tarihli bazı çeyreksel finansallarının olmaması (GESAN, SMRTG), 4 tanesinde eldeki verilerle enflasyon muhasebesi uygulandığında ek hata olasılığının fazla yüksek olması (AEFES, EKGYO, ISGYO, ODAS) ve 3 tanesinin halka açık iştiraklerinin çokluğu ve büyüklüğü nedeniyle toplu rakamlarda tekrara yol açabilecek olmaları (KCHOL, KOZAA, SAHOL).

1. Geliştirdiğim modelde parasal olmayan varlık ve kaynakların yeniden değerlemesinin 2020 sonundan başlamış olması gibi tüm şirketler için geçerli zayıf noktalar var. Böyle noktaların sayısı ve önemi şirketine göre yapısal ek farklılıklar olduğunda (özkaynak yöntemli veya işlevsel para birimi döviz olmayan iştirakler gibi) az veya çok artabiliyor ama bu tür farkların etkilerini her zaman iyi tahmin etmek zor. Aşağıdaki iki tablo şirket bazında belirlediğim ek hata olasılıklarını gösteriyor.
<br/><br/>
<div style="display: flex; justify-content: center;">
  <a href="/assets/2023-04-15-sanayi-enflasyon-muhasebesi/Sirket-notlari-1.tiff">
    <img src="/assets/2023-04-15-sanayi-enflasyon-muhasebesi/Sirket-notlari-1.tiff" 
    alt="Şirketlere burada kullanılan modelle enflasyon muhasebesi uygulandığında şirket özelinde karşılaşılan sorunlar ve ek hata olasılıkları listesinin birinci bölümü."     
    width="340" style="margin-right: 20px;" />
  </a>
  <a href="/assets/2023-04-15-sanayi-enflasyon-muhasebesi/Sirket-notlari-2.tiff">
    <img src="/assets/2023-04-15-sanayi-enflasyon-muhasebesi/Sirket-notlari-2.tiff"
    alt="Şirketlere burada kullanılan modelle enflasyon muhasebesi uygulandığında şirket özelinde karşılaşılan sorunlar ve ek hata olasılıkları listesinin ikinci bölümü."     
    width="340" />
  </a>
</div>
<br/><br/>
#Enflasyon #IAS29 #UMS29 #TMS29 #Muhasebe #Finansal #BIST #XBANK #XU050 #AKSA #AKSEN #ALARK #ARCLK #ASELS #BERA #BIMAS #DOHOL #EGEEN #ENJSA #FROTO #GUBRF #HEKTS #KONTR #KOZAL #KARDM #MGROS #OYAKC #PETKM #SASA #SISE #SOKM #TCELL #TKFEN #TOASO #TTKOM #TUPRS #VESTL #KCHOL #KOZAA #SAHOL